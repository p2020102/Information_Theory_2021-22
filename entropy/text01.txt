Πριν από 137 χρόνια κατασκευάστηκε στο Λονδίνο ο πρώτος υπόγειος σιδηρόδρομος του κόσμου. Άρχισε να λειτουργεί το 1863, με  σκοπό  να  μεταφέρει  επιβάτες  από  τα  προάστια στην καρδιά της πόλης. Όμως, ο καπνός  της  ατμομηχανής  έκανε  το  ταξίδι  ιδιαίτερα   επίπονο   και   προβληματικό.   Ο   καπνός   ήταν   αποπνικτικός   και   λέρωνε   τους  επιβάτες,  αλλά  το  ταξίδι  ήταν  ταχύ­τερο  και,  παρ’  όλα  αυτά,  πιο  άνετο  σε  σύ­γκριση με άλλα μέσα μεταφοράς. Το 1890 κυκλοφόρησαν  τα  πρώτα  ηλεκτρικά  τρένα  και  το  πρόβλημα  περιορίστηκε.  Το  1900  ακολούθησαν  το  παράδειγμα του Λονδίνου η Βουδαπέστη και το Παρίσι, όπου εκεί, για πρώτη φορά, ο υπόγειος σιδηρό­δρομος ονομάστηκε «μετρό». Το 1904 λειτούργησε το μετρό της Νέας Υόρκης. Μία μία όλες οι μεγά­λες  πόλεις  υιοθέτησαν  το  μετρό,  αναγνωρίζοντας  τα  πλεονεκτήματα  της  υπόγειας  μετακίνησης  των  επιβατών: ταχύτητα, ακρίβεια δρομολογίων, μείωση κυκλοφοριακού φόρτου.Ξέρετε  πότε  άρχισαν  οι  συζητήσεις  για  την  κατασκευή  του  μετρό  στην  Αθήνα;  Το  1955!  Όμως  η  κατασκευή άρχισε 38 χρόνια αργότερα, τα ξημερώματα της Δευτέρας 28 Ιουνίου 1993, όταν ένα με­γάλο  φορτηγό  διέσχισε  αργά  τους  δρόμους  της  Αθήνας  μεταφέροντας  τα  πρώτα  τμήματα  του  γνω­στού μετροπόντικα, βάρους άνω των 200 τόνων. Εβδομήντα οκτώ μήνες αργότερα ένα μεγάλο τμήμα του έργου ολοκληρώθηκε. Η Αθήνα δε θα είναι ποτέ πια η ίδια. Το μετρό θα δώσει λύσεις στο κυκλο­φοριακό πρόβλημά της.Το τρένο της Αθήνας λειτούργησε για πρώτη φορά το 1869. Τα εγκαίνια αποτέλεσαν το σημαντι­κότερο  γεγονός  της  εποχής.  Στις  28  Ιανουαρίου  2000  υποδεχτήκαμε  το  μετρό  με  τον  ίδιο  ενθουσια­σμό.Με  το  μετρό  δύο  νέες  υπόγειες  σιδηροδρομικές  γραμμές  συμπληρώνουν  την  παλιά  γραμμή  του  Ηλεκτρικού (ΗΣΑΠ), που ενώνει την Κηφισιά με τον Πειραιά. Η γραμμή 2 ξεκινάει από τα Σεπόλια και, με ενδιάμεσους σταθμούς στην πλατεία Αττικής, στον σταθμό Λαρίσης, στο Μεταξουργείο, στην Ομό­νοια και στο Πανεπιστήμιο, φτάνει στο Σύνταγμα. Η γραμμή 3 ξεκινάει από το Πεντάγωνο (Εθνική Άμυ­να) και, με ενδιάμεσους σταθμούς στη λεωφόρο Κατεχάκη, στην Πανόρμου, στους Αμπελοκήπους, στο Μέγαρο Μουσικής και στον Ευαγγελισμό, φτάνει επίσης στο Σύνταγμα.
